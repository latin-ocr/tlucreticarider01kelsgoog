164 LUCRETIUS v.]

nec nova defodere in terram virgulta neque altis 935
arboribus veteres decidere falcibu' ramos.
quod sol atque imbres dederant, quod terra crearat
sponte sua, satis id placabat pectora donum.
glandiferas inter curabant corpora quercus
plerumque 3 et quae nunc hiberno tempore cernis 940
arbita puniceo fieri matura colore,
plurima turn tellus etiam maiora serebat.
multaque praeterea novitas tunt florida mundi
pabula dura tulit, miseris mortalibus ampla.
‚fat sedare sitim fluvii fontesque vocabant, 945
[¹ ut nunc montibus e magnis decursus aquai
· claru' citat late sitientia saecla serarum.
denique nota vagi silvestria templa tenebant
nympharum, quibus e scibant umori* fluenta
lubrica proluvie larga lavere umida saxa, 95⁰
umida saxa, super viridi stillantia musc0,
et partim plano scatere atque erumpere campo.
necdum res igni scibant tractare neque uti
pellibus et spoliis corpus vestire serarum,
sed nemora atque cavos montis silvasque colebant 955
et frutices inter condebant squalida membra
verbera ventorum vitare imbrisque coacti.
nec commune bonurn poterant spectare neque ullis
moribus inter se scibant nec legibus uti.
quod cuique obtulerat praedae fortuna, serebat 9⁶0
sponte sua sibi quisque valere et vivere doctus.
et Venus in silvis iungebat corpora amantum
conciliabat enim vel mutua quamque cupido
vel violenta viri vis atque inpensa libido
vel pretium, glandes atque arbita vel pira lecta 965
et manuum mira freti virtute pedumque
consectabantur silvestria saecla ferarum
missilibus saxis et magno pondere clavae ;
multaque vincebant, vitabant pauca latebris 3

 

