Τ. LUORETI cARI

DE RERUM NATURA

LIBER SEXTUs
’Y‘

PrImae frugiparos fetus mortalibus aegris

dididerunt quondam praeclaro nomine Athenae

et recreaverunt vitam legesque rogarunt,

et primae dederunt solacia dulcia vitae, Ι
cnm genuere virum tali cum corde repertum, 5
omnia veridico qui quondam ex ore profudit ,·

cuius et extincti propter divina reperta

divolgata vetus iam ad caelum gloria fertur.

narn cum vidit hic ad victum quae flagitat usus

omnia iam ferme mortalibus esse parata ιο
et, proquam posset, vitam consistere tutam,

divitiis homines et honore et laude potentis

affluere atque bona gnatorum excellere sama,

nec minus esse domi cuiquam tamen anxia corda,
atque animi ingratis vitam vexare sine ulla 15
pausa atque infestis cogei saevire querellis,

intellegit ibi vitium vas efficere ipsum

omniaque illius vitio corrumpier intus

quae conlata foris et commoda cumque venirent;
partim quod fluxum pertusumque esse videbat, 20
ut nulla posset ratione explerier umquam3

partim quod taetro quasi conspurcare sapore

omnia cernebat, quaecumque receperat, intus.

 

