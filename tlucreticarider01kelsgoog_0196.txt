132 LUCRETlUS [IV.

. languent officia atque aegrotat sama vacillans.

huic lenta et pulchra in pedibus Sicyonia rident 1125

scilicet et grandes viridi cum luce zmaragdi

auro includuntur teriturque thalassina vestis

adsidue et Veneris sudorem exercita potat.

et bene parta patrum fiunt anademata‚ mitrae,

interdum in pallam atque Alidensia Ciaque vertunt. 1130

eximia veste et victu convivia, ludi,

pocula crebra, unguenta coronae serta parantur,

nequiquam, quoniam medio de fonte leporum

surgit amari aliquit quod in ipsis floribus angat,

aut cum conscius ipse animus se forte remordet ¹¹35

desidiose agere aetatem lustrisque perire,

aut quod iu ambiguo verbum iaculata reliquit

quod cupido adfixum cordi vivescit ut igniS,

aut nimium iactare oculos aliumve tueri

quod putat in voltuque videt vestigia risus. 1140
Atque in amore mala haec proprio summeque secundo

inveniuntur: in adverso vero atque inopi sunt,

prendere quae possis oculorum lumine operto,

innumerabilia; ut melius vigilare sit ante,

qua docui ratione, cavereque ne inliciaris. ¹145·

nam vitare, plagas in amoris ne iaciamur,

nonita difficile est quam captum retibus ipsis

exire et validos Veneris perrumpere nodos.

et tamen implicitus quoque possis inque peditus

effugere infestum, nisi tute tibi obvius obstes 1150

et praetermittas animi vitia omnia primum

aut quae corpori’ sunt eius, siquam petis ac vis.

nam faciunt homines plerumque cupidine caeci

et tribuunt ea quae non sunt his commoda vere.

multimodis igitur pravas turpisque videmus rr 5 5

esse in deliciis summoque in honore vigere. ·

atque alios alii inrident Veneremque siiadent

ut placent, quoniam foedo adflictentur amore,

 

