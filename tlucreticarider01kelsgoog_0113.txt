ll.] DE RERUM NATURA 49

- naribus auribus atque oculis orisque sapori.
quae quoniam non sunt, sed rebus reddita certa
finis utrimque tenet summam, fateare necessest
materiem quoque finitis differre figuris
denique ab ignibus ad gelidas iter usque pruinas 5¹ 5
finitumst retroque pari ratione remensumst;
omnis enim calor ac frigus, mediique tepores
interutrasque iacent explentes ordine summam.
ergo finita distant ratione creata,
ancipiti quoniam mucroni utrimque notantur, 5²⁰
hinc flammis illinc rigidis infesta pruinis.

Quod quoniam docui, pergam conectere rem quae
ex hoc apta fidem ducat, primordia rerum,
inter se simili quae sunt perfecta figura,
infinita cluere. etenim distantia cum sit 525
formarum finita, necesse est quae similes siut
esse infinitas aut summam materiai
linitam constare, id quod non esse probavi
versibus ostendens corpuscula materiai
ex infinito summam rerum usque tenere, 530
undique protelo plagarum continuato.
nam quod rara vides magis esse animalia quaedam
fecundamque minus naturam cernis in illis,
at regione locoque alio terrisque remotis
multa licet genere esse in eo numerumque repleri3 535
sicut quadripedum cum primis esse videmus
in genere anguimanus elephantos, India quorum
milibus e multis vallo munitur eburn0,
ut penitus nequeat penetrari: tanta ferarum
vis est, quarum nos perpauca exempla videmus. 540
sed tamen id quoque uti concedam, quemlubet esto
unica res quaedam nativo corpore sola,
cui similis toto terrarum nulla sit orbi;
infinita tamen nisi erit vis materiai
unde ea progigni possit concepta, creari 545

4

 

