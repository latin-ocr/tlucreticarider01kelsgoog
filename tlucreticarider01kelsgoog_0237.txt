v.] De annun NATURA 173

sive feras interficere et ditescere praeda

nam fovea atque igni prius est venarier ortum 1250
quam saepire plagis saltum canibusque ciere.

quidquid id est, quacumque e causa flammeus ardor
horribili sonitu silvas exederat altis

ab radicibus et terram percoxerat igni,

manabat venis serventibus in loca terrae 12 5 5

concava conveniens argenti rivus et auri, ’

aeris item et plumbi. quae cum concreta videbant

posterius claro in terra splendere colore,

tollebant nitido capti levique lepore,

et simili formata videbant esse figura

atque lacunarum fuerant vestigia cuique.

turn penetrabat eos posse haee liquefacta calore

quamlibet in formam et faciem decurrere rerum

et prorsum quamvis in acuta ac tenvia posse Ι

mucronum duci fastigia procudendo‚ ¹²⁶5

ut sibi tela darent, silvasque ut caedere possent

materiemque dolare et levia radere tigna

et terebrare etiarn ac pertundere perque forare.

nec minus argento facere haec auroque parabant

quam validi primum violentis viribus aeris, 1270

nequiquam, quoniam cedebat victa potestas

nec poterat pariter durum sufferre laborem.

tum fuit in pretio magis aes aurumque iacebat

propter inutilitatem hebeti mucrone retusum.

nunc iacet aes, aumm in summum successit honorem. 127 5

sic volvenda aetas commutat tempora rerum.

quod fuit in preti0, fit nullo denique honore,

porro aliut succedit et e contemptibus exit

inque dies magis adpetitur floretque repertum

laudibus et miro est mortalis inter honore. 1280
Nunc tibi quo pacto ferri natura reperta

sit facilest ipsi per te cognoscere, Memmi.

arma antiqua manus ungues ,dentesque fuerunt

 

 

