11.] DE RERUM NATURA 53

nec bene promeritis capitur neque tangitur ira.

hic siquis mare Neptunum Cereremque vocare

constituit fruges et Bacchi nomine abuti

mavolt quam laticis proprium proferre vocamen,

concedamus ut hic terrarum dictitet orbem 655

esse deum matrem, dum vera re tamen ipse

religione animum turpi contingere parcat.

terra quidem vero caretomni ternpore sensu,

et quia multarum potitur primordia rerum,

multa modis multis effert in lumina solis. 660
’ Saepe itaque ex uno tondentes gramina campo

lanigerae pecudes et equorum duellica proles

buceriaeque greges eodem subtegmine caeli

ex unoque sitim sedantes flumine aquai

dissimili vivont specie retinentque parentum 665

naturam et mores generatim quaeque imitantur.

tanta estin quovis genere herbae materiai

dissimilis ratio, tanta est in flumine quoque.

hinc porro quamvis animantem ex omnibus unam

ossa cruor venae calor umor viscera nervi 670

constituunt3 quae sunt porro distantia longe,

dissimili perfecta figura principiorum.

tum porro quaecumque igni flammata cremantur,

si nil praeterea, tamen haec incorpore condunt

unde ignem iacere et lumen summittere possint 675

scintillasque agere ac late differre favillam.

cetera consimili mentis ratione peragrans -

invenies igitur multarum semina rerum

corpore celare et varias cohibere figuras.

denique multa vides quibus et color et sapor una 680

reddita sunt cum odore: in primis pleraque dona

x haec igitur variis debent constare figuris;
nidor enim penetrat qua fucus non itin artus,
sucus item sorsum, sorsum sapor insinuatur

 

