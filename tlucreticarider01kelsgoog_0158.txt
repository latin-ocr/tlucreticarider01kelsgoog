94 LUCRETIUS [ΙΙΙ.

ex animo ut dicant ‘brevis hic est fructus homullis ;
iam fuerit neque post umquam revocare licebit) 9¹ 5
tamquam iu morte mali cum primis hoc sit eorum,
quod sitis exurat miseros atque arida torres,

aut aliae cuius desiderium insideat rei.

nec sibi enim quisquam tum se vitamque requirit,

cum pariter mens et corpus sopita quiescunt, 920
nam licet aeternum per nos sic esse soporem,

nec desiderium nostri nos adficit ullum.

et tamen haudquaquam nostros tunc illa per artus
longe ab sensiferis primordia motibus errant,

cum correptus homo ex somno se colligit ipse. 925
multo igitur mortem miuus ad nos esse putandumst,

si minus esse potest quam quod nil esse videmus,
maior enim turbae disiectus materiai

consequitur leto uec quisquam expergitus exstat,

frigida quem semel est vitai pausa secuta 930

Denique si vocem rerum natura repente
mittat et hoc alicui nostrum sic increpet ipsa
‘quid tibi tanto operest, mortalis, quod nimis aegris
luctibus indulges? quid mortem congemis ac fles?
uam gratis anteacta fuit tibi vita priorque 93 5
et non omnia pertusum congesta quasi in vas
commoda perfluxere atque ingrata interiere ε
cur non ut plenus vitae conviva recedis
aequo animoque capis securam, stulte, quietem?
sin ea quae fructus cumque es periere profusa 940
vitaque iu offensust, cur amplius addere quaeris
rursum quod pereat male et ingratum occidat omne,
non potius vitae finem facis atque laboris?
nam tibi praeterea quod machiner inveniamque,
quod placeat, nil est: eadem sunt omnia semper. 945
si tibi non annis corpus iam marcet et artus
confecti languent, eadem tamen omnia restant,
omnia si pergas vivendo vincere saecla,

l

 

