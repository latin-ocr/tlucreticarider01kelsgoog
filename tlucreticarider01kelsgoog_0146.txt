82 LUCRETIUS [Ill.

nant oculi, clamor singultus iurgia gliscunt, 480
et iam cetera de genere hoe quaecumque secuntur,
cur ea sunt, nisi quod vemens violentia vini
conturbare animam consuevit corpore in ipso?

at quaecumque queunt conturbari inque pediti,
significant, paulo si durior insinuarit 485
causa, fore ut pereant aevo privata futuro.

¹ quinetiam subito vi morbi saepe coactus

ante oculos aliquis nostros, ut fulminis ictu,

concidit et spumas agit, ingemit et tremit artus,
desipit, extentat nervos, torquetur, anhelat 490
inconstanter, etin iactando membra fatigat.

nimirum quia vis morbi distracta per artus

turbat, agens animam spumat, quasi in aequore salso
ventorum validis fervescunt viribus undae.

exprimitur porro gemitus, quia membra dolore 495
adficiuntur et omnino quod semina vocis

eiciuntur et ore foras glomerata seruntur

qua quasi consuerunt et sunt munita viai.

desipientia fit, quia vis animi atque animai

conturbatur et, ut docui, divisa seorsum 500
disiectatur eodem illo distracta veneno.

1 inde ubi iam morbi reflexit causa reditque

in latebras acer corrupti corporis umor,

tum quasi vaccillans primum consurgit et omnis
paulatim redit in sensus animamque receptat. 505
haec igitur tantis ubi morbis corpore in ipso

iactentur miserisque modis distracta laborent,

cur eadem credis sine corpore in aiire aperto

cum validis ventis aetatem degere posse?

et quoniam mentem sanari, corpus ut aegrum, 510
cernimus et flecti medicina posse videmus,

id quoque praesagit mortalem vivere mentem.

· addere enirn partis aut ordine traiecere aecumst

aut aliquid prorsum de summa detrahere hilum,

 

