6 LUCRETIUS

at nunc seminibus quia certis quaeque creantur,
inde enascitur atque oras in luminis exit,
materies ubi inest cuiusque et corpora prima;
atque hac re nequeunt ex omnibus omnia gigni,
quod certis in rebus inest secreta facultas.

’ praeterea cur vere rosam, frumenta calore,
vites autumno fundi suadente videmus

si non, certa suo quia tempore semina rerum

Ι curn confluxerunt, patefit quodcumque creatur,
dum tempestates adsunt et vivida tellus

tuto res teneras effert in luminis oras?

quod si de nilo fierent, subito exorerentur
incerto spatio atque alienis partibus anni,
quippe ubi nulla forent primordia quae genitali
concilio possent arceri tempore iniquo.

nec porro augendis rebus spatio soret usus
seminis ad coitum, si e nilo crescere possent;
nam fierent iuvenes subito ex infantibu' parvis

e terraque exorta repente arbusta salirent.

quorum nil fien' manifestum est, omnia quando
paulatim crescunt, ut par est, semine certo
crescentesque genus servant; ut noscere possis 19⁰
quicque suade materia grandescere alique.

huc accedit uti sine certis imbribus anni

laetificos nequeat setus submittere tellus

nec porro secreta cibo natura animantum

' propagare genus possit vitamque tueri3

ut potius multis communia corpora rebus

multa putes esse, ut verbis elementa videmus,

quam sine principiis ullam rem existere posse.

denique cur homines tantos natura pararg

non potuit, pedibus qui pontum per vada possent 200
transire et magnos manibus divellere montis

multaque vivendo vitalia vincere saecla,

si non, materies quia rebus reddita certast

 

