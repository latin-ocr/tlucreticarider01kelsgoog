98 LUCRETIUS [111.

pondus inesse animo quod se gravitate fatiget,

e quibus id fiat causis quoque noscere et unde ¹055
tanta mali tamquam moles in pectore constet,

haut ita vitam agerent, ut nunc plerumque videmus
quid sibi quisque velit nescire et quaerere semper
commutare locum quasi onus deponere possit.

exit saepe foras magnis ex aedibus ille, 1060
esse domi quem pertaesumst, subitoque revertit,
quippe foris nilo melius qui sentiat esse.

currit agens mannos ad villam praecipitanter,

auxilium tectis quasi ferre ardentibus instans;

oscitat extemplo, tetigit cum limina villae, 1065
aut abit in somnum gravis atque oblivia quaerit,
autetiam properans urbem petit atque revisit.

hoc se quisque modo sugit (at quem scilicet, ut fit,
effugere haut potis est, ingratis haeret) et odit
propterea, morbi quia causam non tenet aege13 1070
quam bene si videat, iam rebus quisque relictis
naturam primum studeat cognoscere rerum,

temporis aeterni quoniam, non unius horae,

ambigitur statuS, in quo sit mortalibus omnis

aetas, post mortem quae restat cumque manenda. ¹⁰75
ss Denique tanto opere in dubiis trepidare periclis
quae mala nos subigit vitai tanta cupido?

certa quidem finis vitae mortalibus adstat

nec devitari letum pote quin obeamus.

praeterea versamur ibidem atque insumus usque 1080
nec nova vivendo procuditur ulla voluptas 3

sed dum abest quod avernus, id exsuperare videtur
cetera3 post aliut, cum contigit illud, avemus

et sitis aequa tenet vitai semper hiantis.

posteraque in dubiost fortunam quam vehat aetas, 1085
quidve ferat nobis casus quive exitus instet.

nec prorsum vitam ducendo demimus hilum

tempore de mortis nec delibare valemus,

 

