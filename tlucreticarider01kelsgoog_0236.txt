172 incasurus [v.

solliciti motus hunc possint ferre laborem,

an divinitus aeterna donata salute 1215

, perpetuo possint aevi labentia tractu

inmensi validas aevi contemnere viris.

praeterea cui non animus formidine divum

contrahitur, cui non correpunt membra pavore,

fulminis horribili cum plaga torrida tellus 1220

contremit et magnum percurrunt murmura caelum?

non populi gentesque tremunt, regesque superbi ³

corripiunt divum percussi membra timore,

nequid ob admissum foede dictumve superbe

poenarum grave sit solvendi tempus adultum? 1225

summa etiam cum vis violenti per mare venti

induperatorem classis super aequora verrit

cum validis pariter legionibus atque elephantis,

non divom pacem votis adit ac prece quaesit

, ventorum pavidus paces animasque secundas, 1230

nequiquam, quoniam violento turbine saepe

correptus nilo fertur minus ad vada leti?

usque adeo res humanas vis abdita quaedam

opterit et pulchros fascis saevasque secures

proculcare ac ludibrio sibi habere videtur. ¹235

denique sub pedibus tellus cum tota vacillat

concussaeque cadunt urbes dubiaeque minantur,

quid mirum si se temnunt mortalia saecla

atque potestatis magnas mirasque relinqunt

in rebus viris divum, quae cuncta gubernent? 1240
Quod superest, aes atque aurum ferrumque repertumst

et simul argenti pondus plumbique potestaS,

ignis ubi ingentis silvas ardore cremarat

montibus in magnis, seu caeli fulmine misso,

sive quod inter se bellurn silvestre gerentes 1245

hostibus intulerant ignem formidinis erg0,

sive quod inducti terrae bonitate volebant

pandere agros pinguis et pascua reddere rura,

 

 

 

 

 

 

