IL] DE RERUM NATURA 47

quapropter longe formas distare necessest
principiis, varios quae possint edere sensus.

Denique quae nobis durata ac spissa videntur,
haec magis hamatis inter sese esse necessest 445
et quasi ramosis alte compacta teneri.
in quo iarn genere in primis adamantina saxa
prima acie constant ictus contemnere sueta
et validi silices ac duri robora ferri
aeraque quae claustris restantia vociferantur. 450
illa quidem debent e levibus atque rutundis
esse magis, fluvido quae corpore liquida constant;
[namque papaveris haustus itemst facilis quod aquarum]
nec retinentur enim inter se glomeramina quaeque
et procursus item proclive volubilis exstat. 455
omnia postremo quae puncto ternpore cernis
diffugere, ut fumum nebulas flammasque, necessest,
si minus omnibu' sunt e levibus atque rutundis
at non esse tamen perplexis indupedita,
pungere uti possint corpus penetrareque vesca, 460
nec tamen haerere inter se ,· quodcumque videmus
sensibu’ sedatum, facile ut cognoscere possis
non e perplexis sed acutis esse elementis.
sed quod amara vides eadem quae fluvida constant,
sudor uti maris est, minime mirabile habeto; 465
narn quod fluvidus est, e levibus atque rutundis
est, et squalida multa creant admixta doloris
corpora, nec tamen haec reteneri hamata necessumst;
scilicet esse globosa tamen, cum squalida constent,
provolvi simul ut possint et laedere sensus. 470
et quo mixta putes magis aspera levibus esse
principiis, unde est Neptuni corpus acerbum,
est ratio secemendi3 seorsumque videndi
umor dulciS, ubi per terras crebrius idem
percolatur, ut in foveam fluat ac mansuescat3
linquit enim supera taetri primordia viri,

 

