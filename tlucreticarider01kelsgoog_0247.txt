vr] nr: nsnurr NATURA 183

Est etiam ratio, cum venti nubila perflant,
ut sonitus faciant. etenim ramosa videmus
nubila saepe modis multis atque aspera ferri;
scilicet ut, crebram silvam cum flamina cauri ¹35
perflant, dant sonitum frondes ramique fragorem.
fit quoque ut interdum validi vis incita venti
perscindat nubem perfringens impete recto.
nam quid possit ibi flatus manifesta docet res,
hic, ubi lenior est, in terra curn tamen alta 140
arbusta evolvens radicibus haurit ab imis.
sunt etiarn fluctus per nubila, qui quasi murmur
dant in fragendo graviter, quod item fit in altis
fluminibus magnoque mari, cum frangitur aestus.
fit quoque, ubi e nubi in nubem vis incidit ardens 145
fulminis, haec multo si forte umore recepit
ignem, continuo ut magno clamore trucidet ;
ut calidis candens ferrum e fornacibus olim
stridit, ubi in gelidum propere demersimus imbrem. ’
aridior porro si nubes accipit ignem, 150
uritur ingenti sonitu succensa repente ;
lauricomos ut si per montis flamma vagetur
turbine ventorum comburens impete magno;
nec res ulla magis quarn Phoebi Delphica laurus
terribili sonitu flamma crepitante crematur. r 5 5
denique saepe geli multus fragor atque ruina
grandinis in magnis sonitum dat nubibus alte.
ventus enirn cum confercit, franguntur, in artum,
concreti montes nimborum et grandine mixti.

Fulgit item, nubes ignis cum semina multa 160
excussere suo concursu; ceu lapidem si
percutiat lapis aut ferrum, nam turn quoque lumen
. exilit et claras scintillas dissipat ignis
sed tonitrum fit uti post auribus accipiamus,
fulgere quam cernant oculi, quia semper ad auris 1⁶5
tardius adveniunt quam visurn quae moveant res.

 

