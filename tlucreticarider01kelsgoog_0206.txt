142 coenemus

nec verbis vexare et ab imo evertere summa,

cetera de genere hoc adfingere et addere, Memmi,

desiperest. quid enim inmortalibus atque beatis ¹⁶5

gratia nostra queat largirier emolumenti,

ut nostra quicquam causa gerere adgrediamur?

quidve novi potuit tanto post ante quietos

inlicere ut cuperent vitam mutare priorem?

nam gaudere novis rebus debere videtur 170

cui veteres obsunt; sed cui nil accidit aegri

ternpore in anteact0, curn pulchre degeret aevom,

quid potuit novitatis amorem accendere tali?

an, credo, in tenebris vita ac maerore iacebat,

donec diluxit rerum genitalis origo ¹⁷5

quidve mali suerat nobis non esse creatis?

natus enim debet quicumque est velle manere

in vita, donec retinebit blanda voluptas.

qui numquam vero vitae gustavit amorem

nec fuit in numero, qnid obest non esse creatum? 180

exemplum porro gignundis rebus et ipsa

notities divis hominum unde est insita primum

quid vellent facere ut scirent animoque viderent,

quove modost umquam vis cognita principiomm

quidque inter sese permutato ordine possent, ¹85

si non ipsa dedit specimen natura creandi?

namque ita multa modis multis primordia rerum

ex infinito iarn tempore percita plagis

ponderibusque suis consuerunt concita feni

omnimodisque coire atque omnia pertemptare, ¹90

quaecumque inter se possent congressa creare,

ut non sit mirum si in talis disposituras

deciderunt quoque et in talis venere meatus,

qualibus haec rerum geritur nunc summa novando
Quod si iam rerum ignorem primordia quae sint, 195

hoc tamen ex ipsis caeli rationibus ausim

confirmare aliisque ex rebus reddere multis,

 

