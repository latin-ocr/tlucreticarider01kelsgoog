1v.] DE RERUM NATURA

corporis atque animi. fit uti pars inde animai
eiciatur et introrsum pars abdita cedat,

pars etiam distracta per artus non queat esse
coniuncta inter se neque motu mutua sungi3
inter enim saepit coetus natura viasque3
ergo sensus abit mutatis motibus alte.

et quoniam non est quasi quod suffulciat artus, 950
debile fit corpus languescuntque omnia membra,
bracchia palpebraeque cadunt poplitesque cubanti
saepe tamen summittimtur virisque resolvunt.

deiude cibum sequitur somnus, quia quae facit a'er,
haec eadem cibus, in venas dum diditur omnis, 955
efficit. et multo sopor ille gravissimus exstat

quem satur aut lassus capias, quia plurima tum se
corpora conturbant magno contusa labore.
fit ratione eadem coniectus partim animai
altior atque foras eiectus largior eius, 960
et divisior inter se ac distractior in test.

Et quo quisque sere studio devinctus adhaeret
aut quibus in rebusâ€˜multum sumus ante morati
atque in ea ratione fuit contenta magis mens,
in somnis eadem plerumque videmur obire3 965
causidici causas agere et componere leges,
induperatores pugnare ac proelia obire,
nautae contractum cum ventis degere bellum,
nos agere hoc autem et naturam quaerere rerum
semper et inventam patriis exponere chartis. 970
cetera sic studia atque artes plerumque videntur
in somnis animos hominum frustrata tenere.
et quicumque dies multos ex ordine ludis
adsiduas dederunt operas, plerumque videmus,
cum iarn destiterunt ea sensibus usurpare, 975
relicuas tamen esse vias in mente patentis,
qua possint eadem rerum simulacra venire.
per multos itaque illa dies eadem obversantur

 

