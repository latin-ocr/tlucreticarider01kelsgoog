58 LUCRETIUS [ΙΙ.

et nigros lieri nigro de semine cycnos
aut alio quovis uno varioque colore. 825

Quin etiam quanto in partes res quaeque minutas
distrahitur magis² hoc magis est ut cernere possis
evanescere paulatim stinguique colorem;
ut fit ubi in parvas partis discerpitur austrum:
purpura poeniceusque color clanissimu’ multo, 830
filatim cum distractum est, dispergitur omnis;
noscere ut hinc possis prius ornnem efflare colorem
particulas quam discedant ad semina rerum.

Postremo quoniam non omnia corpora vocem
mittere concedis neque odorem, propterea fit 835
ut non omnibus adtribuas sonitus et odores.
sic oculis quoniam non omnia cernere quimus,
scire licet quaedam tam constare orba colore
quam sine odore ullo quaedam sonituque remota,
nec minus haec animum cognoscere posse sagacem 840
quam quae sunt aliis rebus privata notare.

Sed ne sorte putes solo spoliata colore
corpora prima manere, etiam secreta teporis
η sunt ac frigoris omnino calidique vaporiS,
et sonitu sterila et suco ieiuna feruntur, 845
nec iaciunt ullum proprium de corpore odorem.
sicut amaracini blandum stactaeque liquorem
et nardi florem, nectar qui naribus halat,
curn facere instituas cumprimis quaerere par est,
quoad licet ac possis reperire, inolentis olivi 850
naturam, nullam quae mittat naribus auram,
quarn minime ut possit mixtos in corpore odores
concoctosque suo contractans perdere viro,
propter eandem rem debent primordia rerum
non adhibere suum gignundis rebus odorem 855
nec sonitum, quoniam nil ab se mittere possunt,
nec simili ratione saporem denique quemquam
nec frigus neque item calidum tepidumque vaporem,

 

