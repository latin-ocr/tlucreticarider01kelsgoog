30 LUCRETIUS

Ipsa modurn porro sibi rerum summa parare
ne possit, natura tenet, quae corpus inani
et quod inane autem est liniri corpore cogit, roro
ut sic alternis infinita omnia reddat,
autetiam alterutrum, nisi terminet alterum, eorum
simplice natura pateat tamen inmoderatum.

a

nec mare nec tellus neque caeli lucida templa
nec mortale genus nec divum corpora sancta 1015
exiguum possent horai sistere tempus3
nam dispulsa suo de coetu materiai
copia serretur magnum per inane soluta,
sive adeo potius numquam concreta creasset
ullam rem, quoniam cogi disiecta nequisset. 1020
narn certe neque consilio primordia rerum
ordine se suo quaeque sagaci mente locarunt
nec quos quaeque darent motus pepigere proiecto,
sed quia multa modis multis mutata per omne
ex infinito vexantur percita plagis, 1025
omne ‚genus motus et coetus experiundo
tandem deveniunt in talis disposituras,
qualibus haec rerum consistit summa creata,
et multos etiam magnos servata per annos
ut semel in motus coniectast convenientis, 1030
efficit ut largis avidum mare fluminis undis
integrent amnes et solis terra vapore
sota novet setus summissaque gens animantum
floreat et vivant labentes aetheris ignes ;
quod nullo facerent pacm, nisi materiai ¹035
ex infinito suboriri copia posset,
unde amissa solent reparare in tempore quaeque.
narn veluti privata cibo natura animantum
diffluit amittens corpus, sic omnia debent
dissolui simul ac defecit suppeditare
materies aliqua ratione aversa viai.

 

