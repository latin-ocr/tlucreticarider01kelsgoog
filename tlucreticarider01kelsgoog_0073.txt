1.] DE RERUM NATURA 9

arboribus magnis sternit montisque supremos

silgilragis vexat flabris: ita perfurit acri ²75
cum fremitu saevitque minaci murmure ventus?

sunt igitur venti nimirum corpora caeca

quae mare, quae terras, quae denique nubila caeli
verrunt ac subito vexantia turbine raptant,

nec ratione fluunt alia stragemque propagant - 280
et cum mollis aquae fertur natura repente

flumine abundanti, quam largis imbribus anget
montibus ex altis magnus decursus aquai

fragmina coniciens silvarum arbustaque tota,

nec validi possunt pontes venientis aquai 285
vim subitam tolerare: ita magno turbidus imbri
molibus incurrit validis cum viribus amnis:

dat sonitu magno stragem volvitque snb undis

grandia saxa: ruit qua quicquid fluctibus obstat.

sic igitur debent venti quoque flamina ferri, 290
quae veluti validum cum flumen procubuere

quamlibet in partem, trudunt res ante ruuntque ·
impetibus crebris interdum vertice torto

corripiunt rapideque rotanti turbine portant.

quare etiam atque etiam sunt venti corpora caeca, 295
quandoquidem factis et moribus aemula magnis
amnibus inveniuntur, aperto corpore quisunt r
tum porro varios rerum sentimus odores

, nec tamen ad naris venientis cernimus umquam,

nec calidos aestus tuimur nec frigora quimus 300
usurpare oculis nec voces cernere suemns;

quae tamen omnia corporea constare necessest

natura, quoniam sensus inpellere possunt.

tangere enim et tangi, nisi corpus, nulla potest res.
denique fluctifrago suspensae in litore vestes 305

’ nvescunt‚ eaedem dispansae in sole serescunt.

at neque quo pacto persederit umor aquai
visumst nec rursum quo pacto fugerit aestu.

 

