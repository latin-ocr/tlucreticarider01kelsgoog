42 ·LUCRET1US [11.

copia conquiri debet, concita per artus

omnis ut studium mentis conixa sequatur;
ut videas initum motus a corde creari
ex animique voluntate id procedere primum, 270
inde dari porro per totum corpus et artus.
nec similest ut cum impulsi procedimus ictu
'viribus alterius magnis magnoque coactu;
nam turn materiem totius corporis omnem
perspicuumst nobis invitis ire rapique, ²75
donec eam refrenavit per membra voluntas.
iamne vides igitur, quamquam vis extera multos
pellat et invitos cogat procedere saepe
praecipitesque rapi, tamen esse in pectore nostro
quiddam quod contra pugnare obstareque possit? 280
cuius ad arbitrium quoque copia materiai
cogitur interdum flecti per membra per artus
et proiecta refrenatur retroque residit.
quare in seminibus quoque idem fateare necessest,
esse aliam praeter plagas et pondera causam 285
motibus, unde haec est nobis innata potestas,
de nilo quoniam fieri nil posse videmus.
pondus euim prohibet ne plagis omnia fiant
externa quasi vi ; sedne mens ipsa necessum .
intestinum habeat cunctis in rebus agendis ²90
et devicta quasi hoc cogatur ferre patique,
id facit exiguum clinamen principiorum
nec regione loci certa nec tempore certo.

Nec stipata magis suit umquam materiai
copia nec porro maioribus intervallis; ²95
nam neque adaugescit quicquam neque' deperit inde.
quapropter quo nunc in motu principiorum
corpora sunt, in eodem ante acta aetate suere
et post haec semper simili ratione serentur,
et quae consuerint gigni gignentur eadem 300
condicione et eruut et crescent vique valebunt,

 

