200 . rucnsrrus [vr.

cum mare permotum ventis ruit intus harenam3
quo fit uti pacto liber minus exitus amni
et proclivis item liat minus impetus undis.
fit quoque uti pluviae forsan magis ad caput ei
tempore eo liant, quod etesia flabra aquilonum 730
nubila coniciunt iu eas tunc omnia partis.
scilicet ad mediam regionem eiecta diei
curn convenerunt, ibi ad altos denique montis
contrusae nubes coguntur vique premuntur.
forsitan Aethiopum penitus de montibus altis 735
crescat, ubi iu campos albas descendere ningues
tabificis subigit radiis sol omnia lustrans.

Nunc age, Averna tibi quae sint loca cumque lacusque
expediam, quali natura praedita constent.
principio, quod Averna vocantur nomine, id ab re 740
inpositumst‚ quia sunt avibus contraria cunctis,
e regione ea quod loca cum venere volantes,
remigi oblitae pennarum vela remittunt
praecipitesque cadunt molli cervice profusae
in terram, si forte ita fert natura locorum, 745
aut iu aquam, si forte lacus substratus Avernist.
is locus est Cumas aput, acri sulpure montes
oppleti calidis ubi fumant fontibus aucti.
est et Athenaeis in moenibus, arcis in ipso
vertice, Palladis ad templum Tritonidis almae, 75ο
quo numquam pennis appellunt corpora raucae
cornices, non cum fumant altaria donis ;
usqueadeo fugitant non iras Palladis acris
pervigili causa, Graium ut cecinere poetae,
sed natura loci ope sufficit ipsa suapte. 755
in Syria quoque fertur item locus esse videri,
quadripedes quoque quo simul ac vestigia primum
intulerint, graviter vis cogat concidere ipsa,
manibus ut si sint divis mactata repente.

omnia quae naturali ratione geruntur,

 

