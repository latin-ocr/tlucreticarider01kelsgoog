1v.] os RERUM NATURA 113

omnia quae tuimur fieri turn bina tuendo,
bina lucernarum florentia lumina flammis 450
binaque per totas aedis geminare supellex
et duplicis hominum facies et corpora bina.
denique cum suavi devinxit membra sopore
somnus et in summa corpus iacet omne quiete,
tum vigilare tamen nobis et membra movere 455
nostra videmur, et in noctis caligine caeca
cernere censemus solem lumenque diurnum,
conclusoque loco caelum mare flumina montis
mutare et campos pedibus transire videmur,
et sonitus audire, severa silentia noctis 460
undique cum constent, et reddere dicta tacentes.
cetera de genere hoc miracula multa videmus,
quae violare fidem quasi sensibus omnia quaerunt,
nequiquam, quoniam pars horum maxima fallit
propter opinatus animi quos addimus ipsi, 4⁶5
pro visis ut sint quae non sunt sensibu' visa.
nam nil aegrius cst quarn res secernere apertas
ab dubiis, animus quas ab se protinus addit

Denique nil sciri siquis putat, id quoque nescit
an sciri possit, quoniam nil scire fatetur. 470
hunc igitur contra mittam contendere causam,
qui capite ipse sua in statuit vestigia sese.
et tamen hoc quoqne uti concedam scire, at id ipsum
quaeram, cum in rebus veri nil viderit ante,
unde sciat quid sit scire et nescire vicissim, 4⁷5
notitiam veri quae res falsique crearit
et dubium certo quaeres differre probarit.
invenies 'primis ab sensibus esse creatam
notitiem veri neque sensus posse refelli.
narn maiore fide debet reperirier illud,
sponte sua veris quod possit vincere falsa.
quid maiore fide porro quam sensus haberi

debet? an ab sensu falso ratio orta valebit
8

 

