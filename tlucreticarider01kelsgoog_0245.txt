vr] ne RERUM NATURA 181

quaeque geri possint, praesertim rebus in illis 60

quae supera caput aetheriis ,cernuntur in oris,

rursus in antiquas referuntur religionis

et dominos acris adsciscunt, omnia posse

quos miseri credunt, ignari quid queat esse,

quid nequeat, finita potestas denique cuique 65

quanam sit rationi atque alte terminus haerens3

quo magis errantes caeca ratione seruntur.

quae nisi respuis ex animo longeque remittis

dis indigna putare alienaque pacis· eorum,

delibata deum per te tibi numina saneta 70

saepe oberunt3 non quo violari summa deum vis

possit, ut ex ira poenas petere inbibat acris,

sed quia tute tibi placida cum pace quietos

constitues magnos irarum volvere fluctus,

nec delubra deum placido cum pectore adibis. 75

nec de corpore quae sancto simulacra semntur

in mentes hominum divinae nuntia tonnae,

suscipere haec animi tranquilla pace valebis

inde videre licet qualis iarn vita sequatur.

quam quidem ut a nobis ratio verissima longe

reiciat, quamquam sunt a me multa profecta,

multa tamen restant et sunt ornanda politis

versibus; est ratio caeli speciesque tenenda,

sunt tempestates et fulmina clara canenda,

quid saciant et qua de causa cumque serantur:

ne trepides caeli divisis partibus amens,

unde volans ignis pervenerit aut in utram se

verterit hinc partim, quo pacto per loca saepta

insinuarit, et hinc dominatus ut extulerit se.

tu mihi supremae praescribta ad candida calcis

currenti spatium praemonstra, callida musa

Calliope, requies hominum divomque voluptas,

te duce ut insigni capiam curn laude coronam.
Principio tonitru quatiuntur caerula caeli

 

