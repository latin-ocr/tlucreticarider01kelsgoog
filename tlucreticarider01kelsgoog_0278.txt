214 Lucnnrrup [vr.

corporibus, tamen alituum genus atque seranum
aut procul apsiliebat, ut acrem exciret odorem,
aut, ubi gustarat, languebat morte propinqua.
nec tamen omnino temere illis solibus ulla Ι
comparebat avis, nec tristia saecla serarum 1220
excibant silvis. languebant pleraque morbo

et moriebantur. curn primis fida canum vis

strata viis animam ponebat in omnibus aegre 3
extorquebat enim vitam vis morbida membris
[incomitata rapi certabant funera vasta]

nec ratio remedi communis certa dabatur 3 1225
nam quod ali dederat vitalis aeris auras

volvere in ore licere et caeli templa tueri,

hoc aliis erat exitio letumque parabat

illud in his rebus miserandum magnopere unum
aerumnabile erat, quod ubi se quisque videbat 1230
implicitum morb0, morti damnatus ut esset,

deficiens animo maesto cum corde iacebat,

funera respectans animam amittebat ibidem.

quippe etenim nullo cessabant tempore apisci 1²35
ex aliis alios avidi contagia morbi,

lanigeras tamquam pecudes et bucera saecla

idque vel in primis cumulabat funere funus.

nam quicumque suos fugitabant visere ad aegros,

vitai nimium cupidos mortisque timentis 1240
poenibat paulo post turpi morte malaque,

desertos, opis expertis, incuria mactans,

qui fuerant autern praesto, contagibus ibant

atque labore, pudor quem tum cogebat obire
blandaque lassorum vox mixta voce querellae. ¹²45
optimus hoe leti genus ergo quisque subibat

inque aliis alium, populum sepelire suorum
certantes: lacrimis lassi luctuque redibant3

 

