ΙΙ.] DE RERUM NATURA 41

propterea quia corpus aquae naturaque tenvis

aelris haut possunt aeque rem quamque morari,

sed citius cedunt gravioribus exsuperata;

at contra nulli de nulla parte neque ullo . ²35

tempore inane potest vacuum subsistere rei,

quin, sua quod natura petit, concedere pergat3

omnia quapropter debent per inane quietum

aeque ponderibus non aequis concita ferri.

haud igitur potemnt levioribus incidere umquam 240

ex supero graviora neque ictus gignere perse

qui varient motus per quos natura gerat res.

quare etiam atque etiam paulum inclinare necessest

corpora; nec plus quam minimum, ne fingere motus

obliquos videamur et id res¹ vera refutet. ²45

namque hoc in promptu manifestumque esse videmus,

pondera, quantum in sest, non posse obliqua meare,

ex supero cum praecipitant, quod cernere possis3

sed nil omnino recta regione viai

declinare quis est qui possit cernere sese? 250
Denique si semper motus conectitur omnis

et vetere exoritur semper novus ordine certo

nec declinando faciunt primordia motus

principium quoddam quod fati foedera mmpat‚

ex infinito ne causam causa sequatur, ²55

libera per terras unde haec animantibus exstat,

unde est haec, inquam, fatis avolsa potestas

perquam progredimur quo ducit quemque voluntas

declinamus item motus nec tempore certo

nec regione loci certa, sed ubi ipsa tulit meus? 260

nam dubio procul his rebus sua cuique voluntas
principium dat et hinc motus per membra rigantur.
nonne vides etiarn patefactis tempore puncto
carceribus non posse tamen prommpere equorum

vim cupidam tarn de subito quam mens avet ipsa? ²⁶3
omnis enim totum per corpus materiai

 

