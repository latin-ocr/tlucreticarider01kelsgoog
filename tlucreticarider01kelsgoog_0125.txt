⁶ n] ns nanum narona 61

cernimus alituum vermisque effervere, terram
intempestivos quom putor cepit ob imbris,
scire iicet gigni posse ex non sensibu' sensus.
Quod si sorte aliquis dicet dumtaxat oriri
posse a non sensu sensum mutabilitate,
aut aliquo tamquam partu quod proditus extet,
huic satis illud erit planum iacere atque probare
non fieri partum nisi concilio ante coacto
nec quicquam commutari sine conciliatu.
principio nequeunt ullius corporis esse
sensus ante ipsam genitam naturam animantis,
nimirum quia materies disiecta tenetur
aere fluminibus terris terraque creatis,
nec congressa modo vitalis convenienti
contulit inter se motus, quibus omnituentes
accensi sensus animante in quaque cientur.
Praeterea quamvis animantem grandior ictus,
quam patitur natura, repente adfligit et omnis
corporis atque animi pergit confundere sensus.
dissoluuntur enim positurae principiorum ’
et penitus motus vitales inpediuntur,
donec materies, omnis concussa per artus,
vitalis animae nodos a corpore solvit
dispersamque foras per caulas eiecit omnis.
nam quid praeterea facere ictum posse reamur
oblatum, nisi discutere ac dissoirere quaeque?
fit quoque uti soleant minus oblato acriter ictu
reliqiii motus vitalis vincere saepe,
vincere, et ingentis plagae sedare turnultus
inque suos quicquid mrsus revocare meatus
et quasi iam leti dominantem in corpore motum
discutere ac paene amissos accendere sensus.
nam qua re potius leti iarn limine ab ipso
ad vitam possit conlecta mente reverti,
quam quo decursum prope iam siet ire et abire?

 

