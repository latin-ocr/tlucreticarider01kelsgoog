vn] nn RERUM NATURA 215

inde bonam partem in lectum maerore dabantur.
nec poterat quisquam reperiri, quem neque morbus 12 50
nec mors nec luctus temptaret tempore tali.

Praeterea iam pastor et armentarius omnis
et robustus item curvi moderator aratri
languebat, penitusque casa contrusa iacebant
corpora paupertate et morbo dedita morti. 1²55
exanimis pueris super exanimata parentum
corpora nonnumquam posses retroque videre
matribus et patribus natos super edere vitam.
nec minimam partem ex agris is maeror in urbem
confluxit, languens quem contulit agricolarum 1260
copia conveniens ex omni morbida parte.
omnia conplebant loca tectaque3 quo magis aestus

confertos ita acervatim mors accumulabat.

multa siti protracta viam per proque voluta

corpora silanos ad aquarum strata iacebant 1265
interclusa anima nimia ab dulcedine aquarum,
multaque per populi passim loca prompta viasque
languida semanimo cum corpore membra videres
horrida paedore et pannis cooperta perire

corporis inluvie, pelli super ossibus una, 1270 .

ulceribus taetris prope iam sordique sepulta.
omnia denique sancta deum delubra replerat
corporibus mors exanimis onerataquepassim
cuncta cadaveribus caelestum templa manebant,

hospitibus loca quae complerant aedituentes. ¹2⁷5 ῃ

nec iam religio divom nec numina magni

pendebantur enim: praesens dolor exsuperabat.

nec mos ille sepulturae remanebat in urbe,

quo pius hic populus semper consuerat humari 3
perturbatus enim totus trepidabat, et unus 1280
quisque suum pro re praesenti maestus humabat.

 

