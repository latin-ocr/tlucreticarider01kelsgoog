tv.] DE RERUM NATURA 123

cernere non potis est animus ; proinde omnia quae sunt
praeterea pereunt, nisi siquae ad se ipse paravit.
ipse parat sese porro speratque futurum , 805
ut videat quod consequitur rem quamque ; fit ergo.
nonne vides oculos etiarn, cum tenvia quae sunt
cernere coeperunt, contendere se atque parare,
nec sine eo fieri posse ut cernamus acute? διο
ettamen in rebus quoque apertis noscere possis,
si non advertas animum, proinde esse quasi omni
tempore semotum fuerit longeque remotum.
cur igitur mirumst, animus si cetera perdit
praeterquam quibus est in rebus deditus ipse? 815
deinde adopinamur de signis maxima parvis
ac nos in fraudem induimus frustraminis ipsi]

Fit quoque ut interdum non suppeditetur imago
eiusdem generis, sed semina quae fuit ante,
in manibus vir uti sactus videatur adesse, 820
aut alia ex alia facies aetasque sequatur.
quod ne miremur sopor atque oblivia curant.

[illud in his rebus vitium vementer avessis
effugere, errorem vitareque praemetuenter,
lumina¹ ne facias oculorum clara creata, 825

· prospicere ut possemus, et ut proferre queamus

proceros passus, ideo fastigia posse

surarum ac feminum pedibus fundata plicari, '
bracchia tum porro validis ex apta lacertis

esse manusque datas utraque ex parte ministras, 830
ut facere ad vitam possemus quae foret usus.

cetera de genere hoc inter quaecumque metantur,
omnia perversa praepostera sunt ratione,

nil ideo quoniam natumst in corpore nt uti

possemus, sed qnod natumst id procreat usum. 835
nec suit ante videre oculorum lumina nata

’ - nec dictis orare prius quam lingna creatast,

sed potius longe linguae praecessit origo

 

