T. LUORETI CARI

DE RERUM NATURA

LIBER PRIMUS.

..4-

Aeneadum genetrix, homiuum divomque voluptas, ί

alma Venus, caeli subter labentia signa
quae mare navigerum, quae terras frugiferentis

concelebras per te quoniam genus omne animantum
concipitur visitque exortum lumina solis: 5
te, dea, te fugiunt venti, te nubila caeli

, adventumque tuum, tibi suavis daedala tellus

summittit flores, tibi rident aequora ponti
placatumque nitet diffuso lumine caelum.

. nam simul ac species patefactast verna diei ro

et reserata viget genitabilis aura favoni, v

a'e'riae primum volucres te, diva, tuumque

significant initum perculsae corda tua vi.

inde ferae pecudes persultant pabula laeta

et rapidos tranant amuis: ita capta lepore 1 ς
te sequitur cupide quo quamque inducere pergis.
denique per maria ac montis fluviosque rapacis
frondiferasque domos avium camposque virentis
omnibus incutiens blandum per pectora amorem

efficis ut cupide generatim saecla propagent. 20
quae quoniam rerum naturam sola gubernas

· nec sine te quicquam dias iu luminis oras

exoritur neque fit laetum neque amabile quicquam,
1

 

