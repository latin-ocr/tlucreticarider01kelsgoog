62 nuenarrus [11. ⁶

Praeterea quoniam dolor est ubi materiai
corpora vi quadam per viscera viva per artus
sollicitata suis trepidant in sedibus intus, 965
inque locum quando remigrant, fit blanda voluptas,
scire licet nullo primordia posse dolore
temptari nullamque voluptatem capere ex se ;
quandoquidem non sunt ex ullis principiorum
corporibus, quorum motus novitate laborent 970
aut aliquem fructum capiant dulcedinis almae,
haut igitur debent esse ullo praedita sensu.
Denique uti possint sentire animalia quaeque,
principiis si iam est sensus tribuendus eorum,
quid, genus humanum propritim de quibu’ factumst? 975
scilicet et risu tremulo concussa cachinnant
et lacrimis spargunt rorantibus ora genasque
multaque de rerum mixtura dicere callent
et sibi proporro quae sint primordia quaerunt;
quandoquidem totis mortalibus adsimulata 980
ipsa quoque ex aliis debent constare elementis,
inde alia ex aliis, nusquam consistere ut ausis:
quippe sequar, quodcumque loqui ridereque dices
et sapere, ex aliis eadem haec facientibus ut sit.
quod si delira haec furiosaque cernimus esse 985
et ridere potest non ex ridentibu’ sactus
et sapere et doctis rationem reddere dictis
non ex seminibus sapientibus atque disertis,
qui minus e'sse queant ea quae sentire videmus
seminibus permixta carentibus undique sensu? 990
Denique caelesti sumus omnes semine oriundi ;
omnibus ille idem pater est, unde alma liquentis
umoris guttas mater cum terra recepit, ·
seta parit nitidas fruges arbustaque laeta
et genus humanum, parit omnia saecla serarum, 995
pabula curn praebet quibus omnes corpora pascunt
et dulcem ducunt vitam prolemque propagant3

 

