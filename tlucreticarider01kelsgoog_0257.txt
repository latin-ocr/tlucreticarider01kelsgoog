vn] ns annum unrunn 193

et quasi densendosubtexit caemla nimbis,
fit quoque ut huc veniant in caelum extrinsecus illa
corpora quae iaciunt nubis nimbosque volantis;
innumerabilem enim numerum summamque profundi 485
esse infinitam docui, quantaque volarent
corpora mobilitate ostendi quamque repente
inmemorabile per spatium transire solerent.
haut igitur mirumst si parvo tempore s'aepe
montibu¹ tam magnis tempestas atque tenebrae 490
coperiunt maria ac terras inpensa superne,
undique quandoquidem per caulas aetheris omnis
et quasi permagni circum spiracula mundi
exitus introitusque elementis redditus extat.

Nunc age, quo pacto pluvius concrescat in altis 495
nubibus umor et in terras 'demissus ut imber
decidat, expediam. primus iam semina aquai
multa simul vincam consurgere nubibus ipsis
omnibus ex rebus pariterque ita crescere utmmque,
et'nubis et aquam quaecumque in nubibus extat, 500
ut pariter nobis corpus cum sanguine crescit,
sudor item atque umor quicumque est denique membris
concipiunt etiam multum quoque saepe marinum
umorem, veluti pendentia vellera lanae,
cum supera magnum mare venti nubila portant. 505
consimili ratione ex omnibus amnibus umor
tollitur in nubis. quo cum bene semina aquarum
multa modis multis convenere undique adaucta,
consertae nubes umorem mittere certant
dupliciter; nam vis venti contrudit et ipsa 5¹⁰
copia nimborum turba maiore coacta
urget, de supero premit ae iacit effluere imbris·
praeterea cum rarescunt quoqne nubila ventis
aut dissolvuntur, solis super icta calore,
mittunt umorem pluvium stillantque, quasi igni 515
cera super calido tabescens multa liquescat.

13

 

