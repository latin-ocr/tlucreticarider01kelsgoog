56 LUCRETIUS [ΙΙ.

continuo hoc mors est illius quod mirante.
proinde colore cave contingas semina rerum, 755
ne tibi res redeant ad nilum funditus omnes.
Praeterea si nulla coloris principiis est
reddita natura et variis sunt praedita formis
e quibus omne genus gignunt variantque colores

propterea, magni quod refert semina quaeque 760⁰

cum quibus et quali positura contineantur

et quos inter se dent motus accipiantque,

perfacile extemplo rationem reddere possis

cur eaquae nigro suerint paulo ante colore,

marmoreo fieri possint candore repente ; 765
ut mare, cum magni commorunt aequora venti,

vertitur in canos candenti marmore fluetus;
dicere enim possis, nigrum quod saepe videmus,
materies ubi permixta est illius et ordo
principiis mutatus et addita demptaque quaedam, 770
continuo id fieri ut candens videatur et album.
quod si caeruleis constarent aequora ponti
seminibus, nullo possent albescere pact03
nam quocumque modo perturbes caerula quae sint,
numquam in marmoreum possunt migrare colorem. 775
sin alio atque alio sunt semina tincta colore
quae maris efficiunt unum purumque nitorem,
ut saepe ex aliis formis variisque figuris ’
efficitur quiddam quadratum unaque figura,
conveniebat, ut in quadrato cernimus esse 780
dissimiles formas ita cernere in aequore ponti
aut alio in quovis uno puroque nitore
dissimiles longe inter se variosque colores
praeterea nil officiunt obstantque figurae
dissimiles quo quadratum minus omne sit extra ; 785
at varii rerum inpediunt prohibentque colores
quominus esse uno possit res tota nitore.

Tum porro quae ducit et inlicit ut tribuamus

l

 

