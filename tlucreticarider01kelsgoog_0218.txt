154 LUCRETIUS [V.

quantaque quantast hinc nobis videatur in alto.
postremo quoscumque vides hinc aetheris ignes3 585
quandoquidem quoscumque in tenis cernimus ignes,
dum tremor est clarus, dum cernitur ardor eorum,
perparvom quiddam interdum mutare videtur
alteram utram in partem iilum, quo longius absunt3
scire licet perquam pauxillo posse minores 590
esse vel exigua maioris parte brevique.

Illud item non est mirandum, qua ratione
tantulus ille queat tantum sol mittere lumen,
quod maria ac terras omnis caelumque rigando
compleat et calido perfundat cuncta vapore. 595
nam licet hinc mundi patefactum totius unum
largifluum fontem scatere atque erumpere luinen,
ex omni mundo quia sic elementa vaporis
undique conveniunt etsie coniectus eorum 600
confluit, ex uno capite hic ut profluat ardor.
nonne vides etiam quam late parvus aquai
prata riget fons interdum campisque redundet?
est etiam quoque uti non magno solis ab igni
aera percipiat calidis fervoribus ardor, ⁶05
opportunus ita est si forte et idoneus aet,
ut queat accendi parvis ardoribus ictus;
quod genus interdum segetes stipulamque videmus
accedere ex una scintilla incendia passim.
forsitan et rosea sol alte lampade lucens 610
possideat multum caecis fervoribus ignem
circum se, nullo qui sit fulgore notatus,
aestifer ut tantum radiorum exaugeat ictum.

Nec ratio solis simplex et certa patescit,
quo pacto aestivis e partibus aegocerotis 615
brumalis adeat flexus atque inde revertens
cancri se ut vertat metas ad solstitialis,
lunaque mensibus id spatium videatur obire,
annua sol in quo consumit tempora cursu.

 

